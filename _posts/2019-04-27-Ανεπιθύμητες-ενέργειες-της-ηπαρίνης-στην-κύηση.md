---
layout: post
title: "Ανεπιθύμητες ενέργειες της ηπαρίνης στην κύηση"
date:   2019-04-27 15:52:51 +0300
categories: ['Εγκυμοσύνη']
author: Θεώνη Κανελλοπούλου
---

Η χορήγηση αντιπηκτικής αγωγής στην κύηση γίνεται με ηπαρίνη χαμηλού μοριακού βάρους υποδορίως και γενικά θεωρείται ασφαλής. Η πιο συχνή ανεπιθύμητη ενέργεια όπως είναι αναμενόμενο είναι η αιμορραγική διάθεση ειδικά όταν η χρήση είναι για θεραπεία θρόμβωσης οπότε και η δόση είναι μεγαλύτερη από την ένδειξη για προφύλαξη από θρόμβωση. Άλλη συχνή ανεπιθύμητη ενέργεια είναι ερεθισμός στη θέση έγχυσης που σπανίως αποτελεί ένδειξη για διακοπή της αγωγής.
<!--break-->

O κίνδυνος για οστεοπόρωση και το σύνδρομο θρομβοπενίας από ηπαρίνη (ΗΙΤ) είναι πολύ μικρός με την ηπαρίνη χαμηλού μοριακού βάρους σε αντίθεση με την κλασική ηπαρίνη που πλέον δε χρησιμοποιείται, παρά μόνο σε εξαιρετικά σπάνιες περιπτώσεις ασθενών. Ως εκ τούτου σε ό.τι αφορά την οστεοπόρωση δε δίνονται ειδικές οδηγίες για πρόληψη ούτε συστήνεται έλεγχος μετά τη διακοπή της αγωγής. Για το σύνδρομο ΗΙΤ, αν και είναι εξαιρετικά σπάνιο στην κύηση, λόγω της επικινδυνότητας συστήνεται παρακολούθηση της τιμής των αιμοπεταλίων ειδικά μία εβδομάδα μετά την έναρξη της αγωγής.

