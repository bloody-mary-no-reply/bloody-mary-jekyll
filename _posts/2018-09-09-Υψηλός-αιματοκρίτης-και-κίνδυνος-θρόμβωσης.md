---
layout: post
title: "Υψηλός αιματοκρίτης και κίνδυνος θρόμβωσης"
date:   2018-09-09 17:34:06 +0300
categories: ['Θρομβοφιλία']
author: Θεώνη Κανελλοπούλου
---

Υπάρχει η αντίληψη ότι όσοι έχουν υψηλό αιματοκρίτη κινδυνεύουν από θρομβώσεις, έμφραγμα του μυοκαρδίου ή αγγειακό εγκεφαλικό επεισόδιο λόγω του ότι υπάρχει διαταραχή στη ροή του αίματος στα αγγεία.
<!--break-->

 

Στην επιστημονική κοινότητα δεν υπάρχει σαφής συσχέτιση και ο υψηλός αιματοκρίτης δε συμπεριλαμβάνεται στους παράγοντες υψηλού κινδύνου για εκδήλωση θρόμβωσης. Εϊναι πολύ σημαντικό να διερευνάται ο λόγος που οδηγεί σε υψηλό αιματοκρίτη, δηλαδή αν είναι αντιδραστικό φαινόμενο (πχ. νοσήματα αναπνευστικού, κάπνισμα, παχυσαρκία) ή αν οφείλεται σε νόσηματα του μυελού των οστών που ονομάζονται μυελοϋπερπλαστικά νοσήματα.

Τα περισσότερα νοσήματα που σχετίζονται με αύξηση του αιματοκρίτη σχετίζονται με θρομβοφιλία (αναλόγως το νόσημα και ο αντίστοιχος κίνδυνος). Επομένως, πρέπει να δωθεί ειδική αγωγή για το υποκείμενο νόσημα που στις περισσότερες περιπτώσεις βοηθά στην ελάττωση του αιματοκρίτη.

Άρα, στον υψηλό αιματοκρίτη δεν αρκεί μόνο η αφαίρεση αίματος (αιμοδοσία/αφαίμαξη) αλλά και η διερεύνηση από ειδικό γιατρό για την αιτία που τον προκαλεί.

