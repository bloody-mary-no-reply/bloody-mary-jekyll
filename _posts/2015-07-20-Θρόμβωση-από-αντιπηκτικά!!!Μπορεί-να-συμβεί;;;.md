---
layout: post
title: "Θρόμβωση από αντιπηκτικά!!!Μπορεί να συμβεί;;;"
date:   2015-07-20 16:58:23 +0300
categories: ['Αντιπηκτική Αγωγή']
author: Θεώνη Κανελλοπούλου
---

Η θρόμβωση από αντιπηκτικά είναι μια σπάνια ανεπιθύμητη ενέργεια των φαρμάκων και μπορεί να συμβεί σε περιπτώσεις που περιγράφω στη συνέχεια.
<!--break-->

Όταν σε κάποιο ασθενή γίνεται έναρξη θεραπείας με κουμαρινικά αντιπηκτικά τότε είναι κοινή πρακτική η θεραπεία να "γεφυρώνεται" με ηπαρίνη χαμηλού μοριακού βάρους.Αυτό δε συμβαίνει μόνο γιατί ο ασθενής μέχρι να πετύχει τον INR στόχο είναι ακάλυπτος αλλά διότι υπάρχει στην έναρξη της θεραπεία με κουμαρινικά αυξημένος κίνδυνος θρομβώσεων. Αυτό συμβαίνει διότι αμέσως μετά την έναρξη των κουμαρινικών ελαττώνονται οι πρωτεΐνες C και S, που έχει ως αποτέλεσμα μια υπερπηκτική κατάσταση με αυξημένο κίνδυνο για θρομβώσεις. Ιδιαίτερα αυξημένος κίνδυνος υπάρχει σε όσους έχουν ήδη ελαττωμένες τιμές C και S πριν την έναρξη θεραπείας στα πλαίσια κληρονομικής θρομβοφιλίας.

H άλλη περίπτωση είναι κατά τη χορήγηση θεραπείας με ηπαρίνη στα πλαίσια του συνδρόμου HIT (Θρομβοπενία από ηπαρίνη). Το σύνδρομο αυτό εμφανίζεται σε λιγότερο από 5% των ασθενών και ο κίνδυνος είναι μεγαλύτερος από την κλασική ηπαρίνη παρά από την ηπαρίνη χαμηλού μοριακού βάρους. Το σύνδρομο αυτό οφείλεται στην παρουσία αντισωμάτων έναντι των αιμοπεταλίων και στην ενεργοποίηση παραγόντων της πήξης.Το σύνδρομο μπορεί να συμβεί 5 ημέρες μετά από θεραπεία με ηπαρίνη ή λίγες ώρες μετά εάν έχει προηγηθεί θεραπεία στο παρελθόν.Τα αιμοπετάλια ελαττώνονται τουλάχιστον κατά 30000/μl εάν η αρχική τιμή είναι \<150000 ή κατά 50% από την αρχική τιμή. Η ηπαρίνη πρέπει να διακοπεί αμέσως μετά την υποψία του συνδρόμου. Εάν χρειάζεται συνέχιση αντιπηκτικής αγωγής,προτιμάται το σύνδρομο fondaparinux(Arixtra).Επομένως είναι πολύ σημαντική η παρακολούθηση της τιμής των αιμοπεταλίων μετά την έναρξη αγωγής με ηπαρίνη.

