---
layout: post
title: "Οδηγίες ασθενών με αιμορραγική διάθεση"
date:   2015-03-14 20:13:10 +0300
categories: ['Αιμορραγική Διάθεση']
author: Θεώνη Κανελλοπούλου
---

Με το παρόν άρθρο ήθελα να δώσω ορισμένες συμβουλές - γενικές οδηγίες στους ασθενείς με αιμορραγική διάθεση στα πλαίσια κληρονομικών νοσημάτων, δηλαδή κληρονομική έλλειψη παραγόντων πήξης (αιμορροφιλίες) και νόσο von Willebrand.
<!--break-->

Όλοι οι παραπάνω ασθενείς πρέπει να είναι καταγεγραμμένοι σε εξειδικευμένα κέντρα και τουλάχιστον μία φορά ετησίως να υποβάλονται σε εργαστηριακό έλεγχο ώστε να ελέγχεται η βαρύτητα του νοσήματός τους, δηλαδή να υπολογίζεται ο παράγοντας ο οποίος υπολείπεται.Επίσης, πρέπει να ενημερώνονται τους θεράποντες για οποιδήποτε πρόβλημα υγείας παρουσιάζεται ώστε να καταγράφεται το ιστορικό στο φάκελο και να δίδονται οι κατάλληλες συμβουλές.

Σε γενικές γραμμές πρέπει οι ασθενείς να μην έχουν συνήθειες που αυξάνουν το κίνδυνο για ατυχήματα, όπως επικίνδυνες αθλητικές δραστηριότητες ή επαγγέλματα που τους εκθέτουν σε κινδύνους.

Η ασπιρίνη και τα άλλα αντιαιποτελιακά φάρμακα καθώς και τα μη στεροειδή αντιφλεγμονώδη πρέπει να αποφεύγονται διότι αυξάνουν τον κίνδυνο αιμορραγίας. Ωστόσο, αξιολογείται η αναγκαιότητα χορήγησης η οποία εάν κρίνεται αναντικατάστατη τότε τα φάρμακα δίδονται με προσοχή μετά από ενημέρωση και οδηγίες από τους θεράποντες του κέντρου αιμορροφιλίας που παρακολουθούνται οι ασθενείς.

Οι ενδομυικές ενέσεις απαγορεύονται.

Ιατρικές πράξεις ιδιαίτερα επικίνδυνες θεωρούνται η οσφυονωτιαία παρακέντηση και η επισκληρίδιος αναισθησία

Πριν από οποιαδήποτε οδοντιατρική ή χειρουργική επέμβαση πρέπει να γίνεται επικοινωνία του θεράποντος χειρουργού με το κέντρο αιμορροφιλίας, ώστε ανάλογα με τη βαρύτητα του χειρουργείου να δίδονται οι κατάλληλες οδηγίες υποκατάστασης του παράγοντα που ανεπαρκεί.

