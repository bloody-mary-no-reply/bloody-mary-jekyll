---
layout: post
title: "Τι είναι ο έλεγχος ευαισθησίας στα κουμαρινικά και πότε πρέπει να γίνεται;"
date:   2018-12-03 11:04:06 +0300
categories: ['Αντιπηκτική Αγωγή']
author: Θεώνη Κανελλοπούλου
---

Ορισμένοι ασθενείς που λαμβάνουν αγωγή με κουμαρινικά (στην Ελλάδα κυρίως SIntrom) δεν επιτυγχάνουν να διατηρήσουν το INR εντός των θεραπευτικών επιπέδων, αντιθέτως με ελάχιστη δόση φαρμάκου παρατηρείται INR\>4 σε επαναλαμβανόμενες μετρήσεις ειδικά τον πρώτο μήνα έναρξης της αγωγής. Αυτό έχει ως αποτέλεσμα αυξημένο κίνδυνο αιμορραγίας.
<!--break-->

Σε σπάνιες περιπτώσεις μπορεί να απαιτηθεί δόση \<0.5mg Sintrom (4mg./tab) ανά ημέρα και λόγω του ότι το χάπι δε μπορεί να κοπεί μικρότερο από 1/8 πρέπει η αγωγή να μη δίνεται καθημερινά. Όμως η διαλείπουσα χορήγηση του φαρμάκου απαιτεί πολύ συχνό έλεγχο του INR ειδικά για τους ασθενείς με μεταλλική βαλβίδα μιτροειδούς όπου η διακοπή του φαρμάκου μπορεί να αυξήσει τον κίνδυνο θρομβωτικών επεισοδίων.

Γι' αυτό το λόγο σε αυτούς τους ασθενείς όπου είναι δύσκολη η ρύθμιση της αγωγής, δηλαδή ελάχιστη αύξηση του φαρμάκου μπορεί να προκαλέσει μεγάλη παράταση INR και κίνδυνο αιμορραγίας, ενώ μείωση κίνδυνο θρόμβωσης, έχει θέση ο εργαστηριακός έλεγχος γονιδίων που εμπλέκονται στο μεταβολισμό του φαρμάκου όπως είναι τα γονίδια VCOR1 και CYP2/9. Αναλόγως με τα αποτελέσματα υπάρχουν αλγόριθμοι που βοηθούν το θεράποντα ιατρό για τον πιο ασφαλή τρόπο ρύθμισης της δοσολογίας της αντιπηκτικής αγωγής.

Οι παραπάνω εξετάσεις υπερευσθησίας γίνονται μόνο σε εξειδικευμένα εργαστήρια

