---
layout: post
title: "Τι σημαίνει MGUS;"
date:   2015-08-03 14:56:46 +0300
categories: ['Παθολογική Ανοσοκαθήλωση']
author: Θεώνη Κανελλοπούλου
---

MGUS (Monoclonal Gammopathy of Unknown Significance) ή αλλιώς Μονοκλωνική Γαμμαπάθεια Άγνωστης Σημασίας είναι η παρουσία παραπρωτεΐνης στον ορό (παθολογική ανοσοκαθήλωση) χωρίς να πληρούνται τα κριτήρια για τη διάγνωση άλλου νοσήματος που συνοδεύεται από μονοκλωνική γαμμαπάθεια (πχ. Πολλαπλό Μυέλωμα, Νόσος Waldestrom, Λέμφωμα).
<!--break-->

Για να μπει η διάγνωση MGUS πρέπει να ισχύουν τα παρακάτω:

- παραπρωτεΐνη ορού IgG/IgM/IgA κ ή λ \<30 g/L (μικρές διαφορές ανάλογα με το αντίσωμα)
- κλωνικά πλασματοκύτταρα μυελού \<10%
- απουσία βλάβης οργάνων-στόχων (πχ. υπερασβεστιαιμία, αναιμία, νεφρική ανεπάρκεια, οστικές εκδηλώσεις
- απουσία λεμφώματος
- απουσία άλλης διαταραχής που συνοδεύεται από παραπρωτεϊναιμία

Τα παραπάνω πρέπει να διατηρηθούν σταθερά επί 6 μήνες.

Για τη διάγνωση εκτός από το προσεκτικό ιστορικό και την κλινική εξέταση απαιτούνται εργαστηριακές εξετάσεις (κυρίως ανοσολογικές),μπορεί να χρειαστεί απεικονιστικός έλεγχος με απλές ακτινογραφίες οστών ή αξονικές τομογραφίες και τέλος μυελόγραμμα, οστεομυελική βιοψία και ανοσοφαινότυπος αίματος/μυελού.

Η MGUS δε χρειάζεται θεραπεία, ωστόσο επειδή μπορεί να υποκρύπτεται κάποιο άλλο νόσημα που χρειάζεται θεραπεία, η στενή παρακολούθηση από αιματολόγο είναι απαραίτητη.

Σε επόμενο άρθρο αναλύονται τα αίτια MGUS

