---
layout: post
title: "Λοίμωξη από COVID-19 στην κύηση και θρομβοφιλία"
date:   2021-05-12 11:45:01 +0300
categories: ['Εγκυμοσύνη']
author: Θεώνη Κανελλοπούλου
---

Η λοίμωξη από COVID-19 σχετίζεται με αύξηση κινδύνου για θρομβώσεις, επομένως στην κύηση που αποτελεί έναν ανεξάρτητο παράγοντα θρομβοφιλίας, ο κίνδυνος για θρομβώσεις είναι μεγαλύτερος.
<!--break-->

Για τις έγκυες που θα μολυνθούν από COVID-19 και θα παραμείνουν σπίτι ασυμπτωματικές ή με ήπια συμπτώματα οι γενικές οδηγίες είναι να παραμένουν ενυδατωμένες και όσο το δυνατόν κινητοποιημένες. Εάν λαμβάνουν αντιπηκτική αγωγή θα τη συνεχίσουν κανονικά, ενώ εάν δε λαμβάνουν ο θεράπων γυναικολόγος θα πρέπει να επανεκτιμήσει τους παράγοντες κινδύνου για θρομβοεμβολική νόσο όπως έγινε και κατά την έναρξη της κύησης. Σε περίπτωση που υπάρχουν επιπλέον παράγοντες κινδύνου συνιστάται εκτίμηση και από αιματολόγο εξειδικευμένο στην αιμόσταση και στην κύηση. Εάν κριθεί απαραίτητη η έναρξη αντιπηκτικής αγωγής την περίοδο της λοίμωξης, συνήθως θα είναι για 7-14 ημέρες ή μέχρι την πλήρη κινητοποίησή τους. Πρέπει να δωθεί προσοχή ότι ο κίνδυνος θρομβοφιλίας από τον ιό είναι παροδικός, επομένως μετά το πέρας της λοίμωξης θα γίνει διακοπή της αντιπηκτικής αγωγής, εάν δεν υπάρχει άλλος παράγοντας κινδύνου που την καθιστά απαραίτητη.

Σε περίπτωση που απαιτηθεί νοσηλεία, εφόσον δεν υπάρχει αιμορραγικός κίνδυνος ή αναμένεται τοκετός εντός 12 ωρών, θα γίνει έναρξη αντιπηκτικής αγωγής και πιθανότατα να απαιτηθεί μεγαλύτερη δόση σε γυναίκες που ήδη λαμβάνουν. Μετά το εξιτήριο, η γυναίκες που δεν ελάμβαναν αγωγή πριν τη λοίμωξη, θα συνεχίσουν την αντιπηκτική αγωγή τουλάχιστον για 10 ημέρες ή εως την πλήρη κινητοποίησή τους.

