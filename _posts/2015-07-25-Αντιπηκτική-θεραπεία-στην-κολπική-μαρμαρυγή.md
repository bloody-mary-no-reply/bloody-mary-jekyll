---
layout: post
title: "Αντιπηκτική θεραπεία στην κολπική μαρμαρυγή"
date:   2015-07-25 15:35:42 +0300
categories: ['Αντιπηκτική Αγωγή']
author: Θεώνη Κανελλοπούλου
---

Σε αυτό το άρθρο θα αναφερθώ στις ενδείξεις αντιπηκτικής αγωγής στην κολπική μαρμαρυγή που δεν είναι στα πλαίσια βαλβιδοπάθειας. Η αντιπηκτική αγωγή βοηθά στην πρόληψη αγγειακών εγκεφαλικών επεισοδίων σε αυτήν την ομάδα ασθενών, που είναι αυξημένου κινδύνου. Ωστόσο, πρέπει πάντα να λαμβάνεται υπόψιν και ο κίνδυνος αιμορραγίας ως ανεπιθύμητη ενέργεια. Γι΄αυτό το λόγο υπάρχουν συγκεκριμένες ενδείξεις ώστε να χορηγείται όποτε είναι απαραίτητη,δηλαδή όσο πιο ισχυρός είναι ο κίνδυνος για εγκεφαλικό επεισόδιο.
<!--break-->

Από παλαιότερα έχει βρεθεί ότι παράγοντες κινδύνου για εγκεφαλικό επεισόδιο αποτελούν η συμφορητική καρδιακή ανεπάρκεια, η υπέρταση, η ηλικία \>75 έτη, ο σακχαρώδης διαβήτης, προηγούμενο εγκεφαλικό ( **score CHADS2** ). Ωστόσο, πλεόν θεωρούνται ανεξάρτητοι παράγοντες κινδύνου η αγγειακή νόσος (έμφραγμα μυοκαρδίου, περιφερική αγγειακή νόσος), η ηλικία \>65 έτη και το φύλο (οι γυναίκες έχουν αυξημένο κίνδυνο).

- Άνδρες και γυναίκες νεότεροι από 65 ετών, χωρίς άλλα νοσήματα δε χρειάζεται να λαμβάνουν αντιπηκτική αγωγή.
- Σε ηλικία 65-75 ετών με score CHADS2=0 ή σε \<65 ετών με score CHADS2=1 δεν υπάχρει ομοφωνία για την έναρξη αντιπηκτικής αγωγής, αν και φαίνεται ότι υπερτερεί από τη μη χορήγηση. Πολλοί θεράποντες προτείνουν χαμηλή δόση ασπιρίνης, ειδικά στις γυναίκες.
- Στις υπόλοιπες περιπτώσεις (score CHADS2\>1) έχει ένδειξη η χορήγηση αντιπηκτικής αγωγής με **ηπαρίνη χαμηλού μοριακού βάρους** σε θεραπευτική δόση ή με **κουμαρινικά αντιπηκτικά** με στόχο INR 2-3.
- Από τα νεότερα αντιπηκτικά που έχουν πάρει ένδειξη είναι:1. **Dabigatran (Pradaxa)** σε δόση 110mgx2 με αντίστοιχη αποτελεσματικότητα με τα κουμαρινικά ενώ σε δόση 150mgx2 αν και έχει καλύτερη αποτελεσματικότητα αυξάνει ο κίνδυνος για αιμορραγίες. 2. **Rivaroxaban (Xarelto)** σε δόση 20mgx1 και 3.**Apixaban (Eliquis)** σε δόση 5mgx2. Ωστόσο, προσοχή πρέπει να δίνεται σε νεφρική ανεπάρκεια και προχωρημένη ηλικία που πρέπει να τροποποιείται η δόση, να μην παραλείπονται οι δόσεις και να ενημερώνονται οι ασθενείς για τις δυσκολίες παρακολούθησης της αποτελεσματικότητας της αγωγής με εργαστηριακές μεθόδους και για την έλλειψη αντίδοτου σε περίπτωση υπερδοσολογίας ή αιμορραγίας.
- Σε ορισμένες περιπτώσεις που δε μπορούν να δοθούν αντιπηκτικά μπορεί να δοκιμαστεί θεραπεία με διπλή αντιαιμοπεταλιακή αγωγή ( **ασπιρίνη+κλοπιδογρέλη** ), όμως δεν έχει την ίδια αποτελεσματικότητα με την αντιπηκτική αγωγή
