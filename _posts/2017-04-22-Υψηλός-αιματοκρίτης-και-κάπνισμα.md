---
layout: post
title: "Υψηλός αιματοκρίτης και κάπνισμα"
date:   2017-04-22 07:47:57 +0300
categories: ['Υψηλός Αιματοκρίτης']
author: Θεώνη Κανελλοπούλου
---

Είναι ευρέως γνωστό ότι οι καπνιστές έχουν υψηλότερες τιμές αιματοκρίτη από τους μη καπνιστές. Γιατί όμως συμβαίνει και πόσο επικίνδυνο είναι;
<!--break-->

Η λειτουργία των ερυθρών αιμοσφαιρίων είναι πολύ σημαντική διότι μεταφέρουν οξυγόνο στους ιστούς και απομακρύνουν το διοξείδιο του άνθρακα. Η ποσότητα των ερυθρών αιμοσφαιρίων αντανακλά τον αιματοκρίτη.

**Το κάπνισμα "δηλητηριάζει" τα ερυθρά αιμοσφαίρια.**

Η εισπνοή του καπνού έχει ως αποτέλεσμα τη μεταφορά διοξειδίου του άνθρακα και άλλων τοξικών ουσιών στους πνεύμονες όπως μονοξείδιο του άνθρακα. Τα ερυθρά αιμοσφαίρια δε αρκούν να κάνουν την ανταλλαγή αερίων (οξυγόνο-διοξείδιο του άνθρακα) διότι τα επίπεδα του διοξειδίου του άνθρακα είναι πολύ υψηλά. Επιπλέον, το μονοξείδιο του άνθρακα δεσμεύεται από τα ερυθρά και δεν επιτρέπει στον οξυγόνο να συνδεθεί και να μεταφερθεί στους ιστούς. Τα παραπάνω έχουν ως αποτέλεσμα ο οργανισμός αντιδραστικά να παράγει περισσότερα ερυθρά αιμοσφαίρια για να προσπεράσει τα παραπάνω εμπόδια και να βοηθήσει στην αιμάτωση των ιστών.

Τα επίπεδα της αύξησης του αιματοκρίτη συνήθως αντανακλούν και το βαθμό της βλάβης που έχει προκληθεί στο αναπνευστικό σύστημα (πχ. εμφύσημα, χρόνια αποφρακτική πνευμονοπάθεια) και η άμεση διακοπή του καπνίσματος σε συνδυασμό με έναρξη ειδικής αγωγής όταν απαιτείται (πχ. βρογχοδιασταλτικά) μπορεί σε κάποιο βαθμό να βοηθήσει στην αποκατάσταση των τιμών του αιματοκρίτη. Ιδιαίτερα υψηλές τιμές δυσκολεύουν τη ροή του αίματος με αποτέλεσμα να αυξάνεται ο κίνδυνος για καρδιαγγειακά νοσήματα και θρομβώσεις. Σε ορισμένες περιπτώσεις είναι απαραίτητη η διενέργεια θεραπευτικών αφαιμάξεων.

