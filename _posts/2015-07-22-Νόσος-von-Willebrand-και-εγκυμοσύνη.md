---
layout: post
title: "Νόσος von Willebrand και εγκυμοσύνη"
date:   2015-07-22 14:28:06 +0300
categories: ['Εγκυμοσύνη']
author: Θεώνη Κανελλοπούλου
---

Οι γυναίκες με νόσο von Willebrand μπορούν να τεκνοποιήσουν κανονικά αλλά πρέπει να παρακολουθούνται στενά καθόλη τη διάρκεια της κύησης και της λοχείας, ώστε να αντιμετωπιστεί άμεσα μια πιθανή αιμορραγία.
<!--break-->

Οι περισσότερες δε θα χρειαστούν καμία θεραπεία κατά τη διάρκεια της εγκυμοσύνης επειδή ο παράγοντας von Willebrand όπως και οι περισσότεροι παράγοντες πήξης αυξάνονται στα πλαίσια ενός φυσιολογικού φαινομένου για να προστατευτεί η γυναίκα από την απώλεια μεγάλης ποσότητας αίματος κατά τον τοκετό.

Ωστόσο, μετά τον τοκετό τα επίπεδα των πρωτεϊνων ξανά ελαττώνονται με αποτέλεσμα αυξημένο κίνδυνο αιμορραγίας, Επομένως, οι γυναίκες μπορεί να χρειαστεί να λάβουν θεραπεία στη διάρκεια της λοχείας με δεσμοπρεσσίνη (DDAVP/Minurin) ή παράγοντες που περιέχουν παράγοντα Willebrand (Wilfactin, Haemate).

