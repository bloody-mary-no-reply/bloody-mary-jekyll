---
layout: post
title: "Χρήση τεστοστερόνης και ερυθροκυττάρωση"
date:   2019-04-27 14:08:23 +0300
categories: ['Υψηλός Αιματοκρίτης']
author: Θεώνη Κανελλοπούλου
---

Η χρήση σκευασμάτων τεστοστερόνης σχετίζεται με εντατικοποίηση της ερυθροποίησης κυρίως μέσω αύξησης της ερυθροποιητίνης. Επομένως, αυξάνεται η παραγωγή των ερυθροκυττάρων. Παρόλο που σε ασθενείς με αναιμία θεωρείται ευεργετική η επίδραση της τεστοστερόνης στην αιμοποίηση, σε όσους λαμβάνουν τεστοστερόνη με φυσιολογική ή αυξημένη τιμή αιματοκρίτη, η ερυθροκυττάρωση που προκαλείται μπορεί να έχει ως αποτέλεσμα αυξημένο κίνδυνο για θρομβώσεις κυρίως αρτηριακού τύπου, όπως έμφραγμα μυοκαρδίου. Ο μεγαλύτερος κίνδυνος είναι με τα ενέσιμα σκευάσματα σε σχέση με τα διαδερμικά.
<!--break-->

Οι χρήστες των σκευασμάτων τεστοστερόνης πρέπει να είναι ενήμεροι για αυτήν την επιπλοκή κυρίως αν η χρήση γίνεται χωρίς ιατρική καθοδήγηση. Ιδιαίτερη προσοχή πρέπει να δίνουν όσοι έχουν κι άλλους παράγοντες καρδιαγγειακού κινδύνου, όπως ατομικό ή κληρονομικό ιστορικό στεφανιαίας νόσου, καπνιστές, όσοι έχουν σακχαρώδη διαβήτη, αρτηριακή υπέρταση ή υψηλές τιμές χοληστερόλης.

