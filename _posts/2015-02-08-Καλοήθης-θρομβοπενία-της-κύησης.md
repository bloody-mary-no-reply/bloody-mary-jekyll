---
layout: post
title: "Καλοήθης θρομβοπενία της κύησης"
date:   2015-02-08 11:07:18 +0300
categories: ['Εγκυμοσύνη']
author: Θεώνη Κανελλοπούλου
---

Παρόλο που οι τιμές των αιμοπεταλίων παραμένουν στις τιμές των μη-εγκύων σε μη επιπλεγμένες κυήσεις, οι μέσες τιμές αιμοπεταλίων των εγκύων μπορεί να είναι ελαφρώς ελαττωμένες από τις υγιείς μη-έγκυες γυναίκες, χωρίς ωστόσο να αντανακλά την πλειονότητα των εγκύων.
<!--break-->

Η καλοήθης θρομβοπενία της κύησης χαρακτηρίζεται από ήπια μείωση της τιμής των αιμοπεταλίων στο 5% των κυήσεων που είναι ασυμπτωματική και παρατηρείται στο τρίτο τρίμηνο σε γυναίκα χωρίς ιστορικό θρομβοπενίας (εκτός από προηγούμενη κύηση). Δε σχετίζεται με μητρικές, εμβρυϊκές ή νεογνικές επιπλοκές και λύεται μετά τον τοκετό. Η τιμή των αιμοπεταλίων είναι \>70,000/μL, ενώ στα 2/3 των περιπτώσεων είναι μεταξύ 130,000-150,000/μL.

Είναι σημαντικό να διαχωρίζεται η καλοήθης θρομβoπενία της κύησης από άλλα αίτια θρομβοπενίας, συμπεριλαμβανομένων σοβαρής προεκλαμψίας, θρομβωτικών μικροαγγειοπαθειών (HELLP, θρομβωτική θρομβοπενική πορφύρα), αυτοάνοσης θρομβοπενίας,αντιφωσφολιπιδικού συνδρόμου, φαρμακοεπαγώμενης. Ωστόσο, οι περισσότερες από τις παραπάνω περιπτώσεις σχετίζονται με πιο σοβαρή θρομβοπενία σε συνδυασμό ή όχι με άλλες αιματολογικές διαταραχές.

Η τιμή των αιμοπεταλίων αυξάνει άμεσα μετά τον τοκετό και εντός 3-4 εβδομάδων επανέρχεται σε φυσιολογικές τιμές.

