---
layout: post
title: "Εμβόλιο Astra Zeneca, κίνδυνος θρομβώσεων και προληπτική χορήγηση ασπιρίνης - Είναι σωστή αυτή η πρακτική;"
date:   2021-05-04 20:04:19 +0300
categories: ['Θρομβοφιλία']
author: Θεώνη Κανελλοπούλου
---

Λόγω των αναφορών για συσχέτιση του συγκεκριμένου εμβολίου με θρομβωτικά επεισόδια σε σπάνιες περιπτώσεις, πολλοί ξεκινούν ασπιρίνη λίγες ημέρες πριν τον εμβολιασμό για πρόληψη της θρόμβωσης. Αυτή η πρακτική είναι λανθασμένη, δεν προστατεύει, ούτε προλαμβάνει την θρόμβωση. Ο μηχανισμός πρόκλησης αυτού του είδους της θρόμβωσης είναι διαφορετικός και ανοσολογικής αρχής, δεν προλαμβάνεται και η αντιμετώπιση είναι διαφορετική εάν προκληθεί. Η έναρξη του συνδρόμου μπορεί να γίνει από την 4η ημέρα έως και την 30η ημέρα μετά τον εμβολιασμό και οι θρομβώσεις αντιμετωπίζεται με εναλλακτικά της ηπαρίνης αντιπηκτικά υπό την καθοδήγηση εξειδικευμένου ιατρού στην αιμόσταση. Η ασπιρίνη το πιθανότερο είναι ότι εάν έχει ληφθεί εκ των προτέρων, περισσότερο επικίνδυνη θα είναι αφού το συγκεκριμένο σύνδρομο σχετίζεται με θρομβοπενία, άρα αυξάνεται ο αιμορραγικός κίνδυνος από ένα φάρμακο σαν την ασπιρίνη που αδρανοποιεί τα αιμοπετάλια.
<!--break-->

