---
layout: post
title: "Εμβόλιο για COVID-19 και ανιπηκτική αγωγή"
date:   2021-03-21 09:12:44 +0300
categories: ['Αντιπηκτική Αγωγή']
author: Θεώνη Κανελλοπούλου
---

Η χορήγηση αντιπηκτικής αγωγής αγωγής δεν αποτελεί ανένδειξη για τη χορήγηση εμβολίου έναντι COVID-19. Ωστόσο, για όποιους λαμβάνουν αντιπηκτική αγωγή υπάρχουν κάποιες οδηγίες και παρακάτω σας παραθέτω τις συστάσεις της διεθνούς εταιρείας για τη θρόμβωση και αιμόσταση (ISTH):
<!--break-->

Το εμβόλιο χορηγείται ενδομυϊκά στο βραχίονα. Άτομα που λαμβάνουν νεώτερα από του στόματος αντιπηκτικά (apixaban-Eliquis, dabigatran-Pradaxa, και rivaroxaban-Xarelto), ασενοκουμαρόλη-Sintrom σε θεραπευτικό εύρος INR, πλήρεις δόσεις ηπαρίνης ή ενέσεις fondaparinux μπορούν όλοι να λάβουν τον εμβολιασμό έναντι της COVID-19. Ο εμβολιασμός πριν από την επόμενη δόση του αντιπηκτικού μπορεί να προτιμηθεί έναντι της άμεσης χορήγησης μετά τη λήψη του φαρμάκου.

&nbsp;- Υπάρχει κίνδυνος εκχύμωσης στο σημείο της ένεσης, αλλά δεν αναμένονται σοβαρές επιπλοκές, σχετιζόμενες με την αντιπηκτική δράση.
- Παρατεταμένη πίεση (για τουλάχιστον 5 λεπτά) πρέπει να ασκηθεί στο σημείο της ένεσης για τη μείωση κινδύνου εκχύμωσης.
- Οι ασθενείς σε κουμαρινικά (βαρφαρίνη - ασενοκουμαρόλη) με υπερθεραπευτικό INR θα πρέπει να περιμένουν έως ότου το INR είναι μικρότερο του 4.0.
- Ενθαρρύνονται οι ασθενείς να προχωρήσουν στον εμβολιασμό, ο οποίος δεν πρέπει να αποφεύγεται λόγω αντιπηκτικής αγωγής.
- Επί ερωτήσεων ή ανησυχιών, οι ασθενείς θα πρέπει να επικοινωνήσουν με τον πάροχο υγειονομικής περίθαλψης.
