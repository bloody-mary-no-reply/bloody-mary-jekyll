---
layout: post
title: "Πρέπει όλοι οι ασθενείς με Πολλαπλό Μυέλωμα να λαμβάνουν θεραπεία;"
date:   2015-08-06 15:12:03 +0300
categories: ['Παθολογική Ανοσοκαθήλωση']
author: Θεώνη Κανελλοπούλου
---

Υπάρχουν κάποιες μορφές πολλαπλού μυελώματος που δεν έχει ένδειξη η έναρξη θεραπείας, αλλά απαιτείται στενή παρακολούθηση.
<!--break-->

Τα βασικά κριτήρια για έναρξη θεραπείας είναι η παρουσία αναιμίας, νεφρικής ανεπάρκειας, αύξησης ασβεστίου και παρουσίας βλαβών στα οστά.

Παρόλα αυτά πάντα γίνεται εξατομικευμένη εκτίμηση από το θεράποντα αιματολόγο. Για παράδειγμα, η αναιμία μπορεί να μην αποτελεί κριτήριο αν οφείλεται σε απώλεια αίματος. Συνήθως, πριν την έναρξη θεραπείας γίνεται ένας εκτεταμένος εργαστηριακός έλεγχος, απεικονίσεις στα οστά, μυελόγραμμα / οστεομυελική βιοψία, δηλαδή γίνεται επανασταδιοποίηση του νοσήματος.

Επομένως, για την έναρξη θεραπείας υπάρχουν κριτήρια και γίνεται εξατομίκευση ανάλογα με τον ασθενή.

