---
layout: post
title: "Αναβολικά στεροειδή και κίνδυνος θρόμβωσης"
date:   2019-04-27 13:18:55 +0300
categories: ['Θρομβοφιλία']
author: Θεώνη Κανελλοπούλου
---

Η χρήση αναβολικών έχει συσχετιστεί με αυξημένο κίνδυνο καρδιαγγειακών επεισοδίων, όπως έμφραγμα του μυοκαρδίου και αγγειακό εγκεφαλικό επεισόδιο. O κίνδυνος αυτός φαίνεται ότι αποτελεί αποτέλεσμα της επιταχυνόμενης αθηρωμάτωσης που προκαλεί η χρήση τους, κυρίως μέσω αύξησης των τιμών των λιπιδίων/χοληστερόλης όπως και της αύξησης της αρτηριακής πίεσης. Επιπλέον, στους περισσότερους χρήστες αυξάνεται ο αιματοκρίτης λόγω αύξησης της παραγωγής των ερυθροκυττάρων, που έχει ως αποτέλεσμα αυξημένη γλοιότητα αίματος (δηλαδή το αίμα ρέει πιο δύσκολα ). Αυτός είναι ένας επιπλέον παράγοντας υπερπηκτικής κατάστασης που μπορεί να έχει ως αποτέλεσμα την πρόκληση ενός καρδιαγγειακού επεισοδίου.
<!--break-->

Τα καρδιαγγειακά επεισόδια οφείλονται σε αρτηριακές θρομβώσεις, ωστόσο η συσχέτιση με φλεβικές θρομβώσεις όπως είναι η θρόμβωση στα κάτω άκρα ή η πνευμονική εμβολή θεωρείται λιγότερο πιθανή. Ωστόσο, υπάρχουν καταγεγραμμένα περιστατικά που κυρίως σχετίζονται με μεγάλη αύξηση των ερυθροκυττάρων όπως επίσης και επιπλέον παράγοντες θρομβοφιλίας.

