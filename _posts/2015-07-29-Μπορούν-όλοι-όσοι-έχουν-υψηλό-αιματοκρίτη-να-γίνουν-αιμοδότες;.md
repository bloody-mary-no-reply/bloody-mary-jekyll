---
layout: post
title: "Μπορούν όλοι όσοι έχουν υψηλό αιματοκρίτη να γίνουν αιμοδότες;"
date:   2015-07-29 16:49:32 +0300
categories: ['Υψηλός Αιματοκρίτης']
author: Θεώνη Κανελλοπούλου
---

Για να γίνει κάποιος εθελοντής αιμοδότης πρέπει να έχει τιμή αιμοσφαιρίνης \>12.5g/dL εάν είναι γυναίκα και \>13.5g/dL εάν είναι άνδρας. Γενικότερα, επικρατεί η άποψη ότι "όσοι έχουν υψηλή αιμοσφαιρίνη/αιματοκρίτη" πρέπει να δίνουν αίμα γιατί εκτός ότι προσφέρουν αίμα σε κάποιον που το έχει ανάγκη, κάνουν καλό και στο δικό τους οργανισμό.
<!--break-->

Πρέπει όμως να γνωρίζουν ότι στην αιμοδοσία υπάρχουν κάποια κριτήρια τόσο για την ασφάλεια του αιμοδότη όσο και για τον ασθενή που θα λάβει τη μετάγγιση. Υπάρχουν κάποιες παθολογικές καταστάσεις που σχετίζονται με αύξηση του αιματοκρίτη όπως χρόνια αναπνευστικά και καρδιολογικά νοσήματα και σε αυτές τις περιπτώσεις ο αιμοδότης αποκλείεται ώστε να μην τεθεί σε κίνδυνο από την αιμοδοσία. Παράλληλα, ορισμένα φάρμακα που μπορεί να λαμβάνει μπορεί να συμπεριλαμβάνονται σε αυτά που κάνουν το αίμα ακατάλληλο για μετάγγιση. Επίσης, υπάρχουν αιματολογικά νοσήματα που σχετίζονται με αύξηση του αιματοκρίτη (μυελοϋπερπλαστικά νοσήματα-αληθής πολυκυτταραιμία) των οποίων των αίμα κρίνεται ακατάλληλο για μετάγγιση για την πιθανότητα μετάγγισης των παθολογικών κυττάρων και ανάπτυξης του νοσήματος στον μεταγγιζόμενο.

Στις παραπάνω περιπτώσεις γίνεται θεραπευτική αφαίμαξη εάν κριθεί αναγκαίο για τη μείωση του αιματοκρίτη και όχι αιμοδοσία, δηλαδή το αίμα τελικά απορρίπτεται και δεν μεταγγίζεται.

