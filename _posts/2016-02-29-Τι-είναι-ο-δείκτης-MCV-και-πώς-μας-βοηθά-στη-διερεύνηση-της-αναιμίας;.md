---
layout: post
title: "Τι είναι ο δείκτης MCV και πώς μας βοηθά στη διερεύνηση της αναιμίας;"
date:   2016-02-29 15:28:13 +0300
categories: ['Αναιμία']
author: Θεώνη Κανελλοπούλου
---

Ο δείκτης MCV (Mean corpuscular volume) είναι ένα αποτέλεσμα που βλέπουμε στη γενική ανάλυση αίματος και αντανακλά το μέσο όγκο των ερυθροκυττάρων, δηλαδή με απλά λόγια δείχνει αν τα ερυθροκύτταρα είναι μικρά (μικρότερη τιμή MCV από το φυσιολογικό) ή μεγάλα (μεγαλύτερη τιμή MCV από το φυσιολογικό).
<!--break-->

Όταν υπάρχει αναιμία, αποτελεί έναν από τους πιο βασικούς δείκτες που θα μας καθοδηγήσει στη διερεύνηση. Αναιμία με χαμηλό MCV συνήθως οφείλεται σε σιδηροπενική αναιμία ή αιμοσφαιρινοπάθειες (πχ."στίγμα μεσογειακής αναιμίας"), ενώ αναιμία με υψηλό MCV συνήθως οφείλεται σε έλλειψη βιταμίνης Β12 ή φυλικού οξέος, λήψη φαρμάκων ή αυτοάνοση αιμολυτική αναιμία. Σε περιπτώσεις που υπάρχει αναιμία αλλά το MCV είναι φυσιολογικό, τότε είτε συνυπάρχουν πολλαπλοί παράγοντες (πχ. έλλειψη σιδήρου και βιταμίνης Β12) είτε πρόκειται για αναιμία που συναντάται σε χρόνια νοσήματα (πχ. χρόνια νεφρική ανεπάρκεια, χρόνιες λοιμώξεις, αυτοάνοσα νοσήματα).

Ο δείκτης MCV συναξιολογείται και με άλλους δείκτες (MCH, MCHC, RDW) και κυρίως με τη μελέτη του επιχρίσματος αίματος ("πλακάκι").

