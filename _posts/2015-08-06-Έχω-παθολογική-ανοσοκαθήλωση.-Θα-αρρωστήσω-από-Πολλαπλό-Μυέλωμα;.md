---
layout: post
title: "Έχω παθολογική ανοσοκαθήλωση. Θα αρρωστήσω από Πολλαπλό Μυέλωμα;"
date:   2015-08-06 15:02:39 +0300
categories: ['Παθολογική Ανοσοκαθήλωση']
author: Θεώνη Κανελλοπούλου
---

Είναι ένα συχνό ερώτημα που υποβάλουν οι ασθενείς με παθολογική ανοσοκαθήλωση κυρίως λόγω της ελλιπούς ενημέρωσης, από το άγχος που προκαλείται από όσα διαβάζουν στο διαδίκτυο ή από συζητήσεις με άλλους ασθενείς.
<!--break-->

Η παθολογική ανοσοκαθήλωση μπορεί να οφείλεται σε πλήθος άλλων καταστάσεων εκτός από πολλαπλό μυέλωμα και τις περισσότερες φορές αφορά MGUS (αναλυτικά τα αίτια σε άλλο άρθρο).

Η πιθανότητα κάποιος με MGUS να έχει εξέλιξη σε πολλαπλό μυέλωμα είναι μόνο 1% ανά έτος και οι περισσότεροι δε θα έχουν κανένα πρόβλημα στη ζωή τους. Επίσης, πρέπει να γίνει σαφές ότι δεν έχει αποδειχθεί ότι η χορήγηση θεραπείας προλαμβάνει αυτόν τον κίνδυνο.

Επομένως, η σωστή ενημέρωση και παρακολούθηση από αιματολόγο είναι απαραίτητη.

