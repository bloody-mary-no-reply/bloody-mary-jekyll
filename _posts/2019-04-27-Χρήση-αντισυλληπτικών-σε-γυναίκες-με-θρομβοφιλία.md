---
layout: post
title: "Χρήση αντισυλληπτικών σε γυναίκες με θρομβοφιλία"
date:   2019-04-27 15:04:30 +0300
categories: ['Θρομβοφιλία']
author: Θεώνη Κανελλοπούλου
---

Η συσχέτιση των συνδυασμένων αντισυλληπτικών δισκίων (οιστρογόνα-προγεσταγόνα) με τον κίνδυνο θρόμβωσης είναι ευρέως γνωστή και αποδεδειγμένη και έχει αναληθεί και σε προηγούμενο άρθρο. Μάλιστα λόγω της συσχέτισης με τη ποσότητα των οιστρογόνων τα νεότερα σκευάσματα περιέχουν πολύ μικρότερη ποσότητα με αποτέλεσμα μείωση του κινδύνου. Πιο συγκεκριμένα, ενώ τα παλιότερα σκευάσματα περιείχαν \>150μg με αποτέλεσμα κίνδυνο φλεβικών θρομβώσεων μεγαλύτερο κατά 10 φορές από ότι στο γενικό πληθυσμό, πλέον τα νεότερα περιέχουν \<50μg με αύξηση του κινδύνου κατά 4 φορές.
<!--break-->

 Ωστόσο, παρά την ελάττωση του κινδύνου θρομβώσεων στα σκευάσματα με χαμηλή δόση οιστρογόνων, ο κίνδυνος είναι υπαρκτός και ως εκ τούτου η χορήγηση αντενδείκνυται σε γυναίκες με γνωστό ατομικό ή κληρονομικό ιστορικό θρομβοφιλίας ή παράγοντες κινδύνου για θρόμβωση. Να σημειωθεί για μια ακόμα φορά ότι στους σημαντικούς παράγοντες κινδύνου συμπεριλαμβάνεται το κάπνισμα και το αυξημένο σωματικό βάρος που πολλές φορές υποεκτιμάται. 

Σε γυναίκες με παράγοντες θρομβοφιλίας όπου η χορήγηση ορμονικών σκευασμάτων είναι απαραίτητη για θεραπευτικούς λόγους πέρα από την αντισύλληψη τότε συστήνεται μονοθεραπεία με προγεσταγόνα (δισκία ή spiral που αποδεσμεύουν προγεσταγόνα) πάντα υπό τη στενή καθοδήγηση και συνεργασία γυναικολόγου - αιματολόγου.

