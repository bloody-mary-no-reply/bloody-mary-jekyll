---
layout: post
title: "Προδιαθέτει η αθηροσκλήρυνση σε θρομβώσεις ή το αντίθετο;"
date:   2015-04-01 14:24:54 +0300
categories: ['Θρομβοφιλία']
author: Θεώνη Κανελλοπούλου
---

Παρόλο που η θρόμβωση διαφέρει από την αθηροσκλήρυνση σε ό,τι αφορά τον παθοφυσιολογικό μηχανισμό που την προκαλει, συχνά στο ίδιο άτομο μπορεί να υπάρχει αθηρωμάτωση και παρουσία θρόμβων στα αγγεία. Συνήθως αυτό το φαινόμενο παρατηρείται στα καρδιαγγεικά νοσήματα (πχ. ισχαιμική καρδιοπάθεια/έμφραγμα, εγκεφαλικά επεισόδια) με υψηλή θνητότητα αν δεν υπάρξει έγκαιρη αντιμετώπιση.
<!--break-->

Η παχυσαρκία, ο σακχαρώδης διαβήτης, η δυσλιπιδαιμία, το κάπνισμα και το στρες αποτελούν επιβαρυντικούς παράγοντες που επιταχύνουν τη αθηρογένεση όπως επίσης και αυξάνουν τη "θρομβοφιλική" διάθεση.Όπως έχει αναφερθεί και σε προηγούμενα άρθρα υπάρχουν κληρονομικές μεταλλάξεις που αυξάνουν τον κίνδυνο για θρομβώσεις όπως οι μεταλλάξεις V-Leiden και Προθρομβίνης 20210. Αντιστοίχως όμως υπάρχουν μεταλλάξεις που προδιαθέτουν σε αθηρωμάτωση όπως στις APOB και APOE, ACE.

Επομένως σε άτομα που είναι γενετικώς προδιαθετιμένα για θρομβώσεις/αθηρωμάτωση η αναγκαιότητα για πρόληψη παραγόντων κινδύνου που επιβαρύνουν το καρδιαγγειακό σύστημα όπως παχυσαρκία και κάπνισμα είναι επιβεβλημένη όπως επίσης και η σωστή ρύθμιση υποκείμενων νοσημάτων με κυριότερα το διαβήτη και την υπέρταση.

Συμπερασματικά η αθηροσκλήρυνση αποτελεί μια πολύπλοκη διαδικασία και αποτέλεσμα αλληλεπίδρασης περιβαλλονικών και γενετικών παραγόντων.

