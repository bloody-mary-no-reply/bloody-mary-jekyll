---
layout: post
title: "Θρόμβωση μετά από χειρουργικές επεμβάσεις"
date:   2019-11-26 10:06:00 +0300
categories: ['Θρομβοφιλία']
author: Θεώνη Κανελλοπούλου
---

Οι ασθενείς που υποβάλλονται σε χειρουργικές επεμβάσεις έχουν αυξημένο κίνδυνο για εκδήλωση θρόμβωσης (εν τω βάθει φλεβοθρόμβωση κάτω άκρων - πνευμονική εμβολή). Ο κίνδυνος μάλιστα δεν είναι μόνο κατά τη νοσηλεία αλλά και μετά το εξιτήριο από το νοσοκομείο όταν o ασθενής έχει επιστρέψει σπίτι για ανάρρωση, κυρίως τον πρώτο μετεγχειρητικό μήνα.
<!--break-->

Οι κύριοι παράγοντες που ευνοούν το σχηματισμό θρόμβων είναι η ακινησία, που έχει ως αποτέλεσμα "στάση του αίματος στις φλέβες" αλλά και το τραύμα που δημιουργείται από την ίδια τη χειρουργική επέμβαση στους ιστούς. Μάλιστα κάποιες χειρουργικές επεμβάσεις θεωρούνται πολύ υψηλού κινδύνου, όπως η αρθροπλαστική ισχίου και γόνατος.

Επιπλέον παράγοντες κινδύνου που πρέπει να ληφθούν υπόψη είναι:

&nbsp; - ιστορικό θρόμβωσης στο παρελθόν
- κιρσοί κάτω άκρων
- θετικό ιστορικό θρόμβωσης σε συγγενείς πρώτου βαθμού
- ιστορικό κακοήθειας

Η θρόμβωση μπορεί να προληφθεί με σωστή αναγνώριση των ασθενών που είναι υψηλού κινδύνου ώστε να λάβουν την απαραίτητη προφυλακτική αγωγή.

Παρόλα αυτά περισσότερο σημαντικό από όλα είναι η σωστή ενημέρωση των ασθενών για γρήγορη κινητοποίηση και την ανάγκη να είναι συνεπείς στις οδηγίες των ιατρών τους και ειδικά στη σωστή λήψη των αντιπηκτικών φαρμάκων εάν τους έχουν συσταθεί. Τέλος, επίσης σημαντική είναι η ενημέρωση για έγκαιρη αναγνώριση συμπτωμάτων που πιθανόν υποδηλώνουν θρόμβωση ώστε να μην καθυστερήσει η διάγνωση και η έγκαιρη έναρξη αγωγής.

