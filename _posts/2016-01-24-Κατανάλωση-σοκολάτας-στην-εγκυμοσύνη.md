---
layout: post
title: "Κατανάλωση σοκολάτας στην εγκυμοσύνη"
date:   2016-01-24 17:58:06 +0300
categories: ['Εγκυμοσύνη']
author: Θεώνη Κανελλοπούλου
---

Προκαλούν ιδιαίτερο ενδιαφέρον τα δεδομένα της βιβλιογραφίας ότι η κατανάλωση σοκολάτας κατά τη διάρκεια της κύησης έχει ευεργετικές ιδιότητες κυρίως λόγω της δράσης των φλαβονοειδών ουσιών που περιέχει και της επίδρασής τους στο ενδοθήλιο και στη ρύθμιση της αρτηριακής πίεσης.
<!--break-->

H σοκολάτα ειδικά η μαύρη περιέχει πολλαπλά συστατικά τα οποία θεωρούνται ευεργετικά για τον οργανισμό όπως φλαβονοειδή, μαγνήσιο και θεοβρωμίνη. Τα παραπάνω συστατικά έχουν αντιοξειδωτικές ιδιότητες και μπορούν να συμβάλουν σε αγγειοδιαστολή, ενώ παράλληλα έχει αναφερθεί αντιαιμοπεταλιακή και αντιφλεγμονώδης δράση κάτι που θα μπορούσε να οφελήσει άτομα με παράγοντες κινδύνου εκδήλωσης καρδιαγγειακών συμβαμάτων. Επομένως, αντιστοίχως θα μπορούσε να φανεί η δράση των παραπάνω συστατικών ιδιαιτέρως ευεργετική σε γυναίκες με προεκλαμψία.

 

Σε μία μελέτη φάνηκε ότι ο κίνδυνος εκδήλωσης προεκλαμψίας ήταν ελαττωμένος κατά 19% σε γυναίκες που κατανάλωναν παραπάνω από πέντε φορές την εβδομάδα σοκολάτα το πρώτο τρίμηνο έναντι όσως κατανάλωναν λιγότερο από μία φορά την εβδομάδα. Επιπλέον, ο κίνδυνος ήταν ελαττωμένος κατά 40% όταν αντίστοιχη κατανάλωση γινόταν στο τρίτο τρίμηνο.

Ωστόσο, τα αποτελέσματα αυτά πρέπει να επιβεβαιωθούν και από άλλες μεγαλύτερες μελέτες και σε καμία περίπτωση δε θα πρέπει μία έγκυος με κίνδυνο προεκλαμψίας να μην ακολουθεί την θεραπευτική αγωγή που της έχει προταθεί και να την αντικαθιστά με σοκολάτα!!!

Λίγη σοκολάτα επομένως στην κύηση δεν είναι επιβλαβής (προσοχή σε σοκολάτες με πολλές θερμίδες και ποσότητα ζάχαρης!) και θα αναμένουμε τα αποτελέσματα των μελετών που γίνονται με ιδιαίτερο ενδιαφέρον!

