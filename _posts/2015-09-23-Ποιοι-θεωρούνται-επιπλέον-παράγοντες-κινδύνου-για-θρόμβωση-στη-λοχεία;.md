---
layout: post
title: "Ποιοι θεωρούνται επιπλέον παράγοντες κινδύνου για θρόμβωση στη λοχεία;"
date:   2015-09-23 14:40:01 +0300
categories: ['Εγκυμοσύνη']
author: Θεώνη Κανελλοπούλου
---

Εάν εξαιρέσουμε τις γυναίκες με ιστορικό θρόμβωσης, γνωστή ασυμπτωματική κληρονομική ή επίκτητη θρομβοφιλία καθώς και τις γυναίκες με κληρονομικό ιστορικό θρομβώσεων, υπάρχουν κι άλλοι παράγοντες κινδύνου για θρόμβωση στη λοχεία.
<!--break-->

**Χειρουργικά /Μαιευτικά αίτια - Τοκετός - Νοσηλεία**

- καισαρική τομή και ειδικά επείγουσα
- παρατεταμένη διάρκεια τοκετού
- μεγάλη αιμορραγία κατά τον τοκετό
- προεκλαμψία
- χρήση εμβρυουλκών
- οποιαδήποτε άλλη χειρουργική επέμβαση
- παρατεταμένη παραμονή στο νοσοκομείο μετά τον τοκετό
- χορήγηση ενδοφλέβιων φαρμάκων

**Άλλα νοσήματα**

- δρεπανοκυτταρική νόσος
- λοιμώξεις
- καρδιολογικά νοσήματα ή νοσήματα του αναπνευστικού
- κακοήθειες, μυελοϋπερπλαστικά νοσήματα
- αυτοάνοσα νοσήματα (πχ.ΣΕΛ)
- νεφρωσικό σύνδρομο

**Άλλοι παράγοντες**

- ηλικία \>35 ετών
- παχυσαρκία
- πολύτοκος
- κιρσοειδείς φλέβες κάτω άκρων
- ακινησία, μακρινό ταξίδι
- κάπνισμα
- αφυδάτωση

Ιδιαίτερα αυξημένου κινδύνου θεωρείται η επείγουσα καισαρική τομή, η νοσηλεία στο νοσοκομείο, οι συννοσηρότητες και η παχυσαρκία οπότε ακόμα κι αν υπάρχει ένας παράγοντας απαιτείται προφύλαξη με χαμηλού μοριακού βάρους ηπαρίνη τουλάχιστον για επτά ημέρες, σε αντίθεση με τους άλλους παράγοντες που πρέπει να υπάρχουν πάνω από δύο. Ωστόσο, κάθε γυναίκα είναι ξεχωριστή και η απόφαση για έναρξη και διάρκεια αγωγής πρέπει να εξατομικεύεται.

**Σε όλες τις περιπτώσεις πρέπει να δίνεται έμφαση στην άμεση κινητοποίηση, χρήση ελαστικών καλτσών και αποφυγή αφυδάτωσης!!!**

Για την προφύλαξη με αντιπηκτική αγωγή στη λοχεία εάν υπάρχει θρομβοφιλία γίνεται αναφορά σε άλλο άρθρο.

