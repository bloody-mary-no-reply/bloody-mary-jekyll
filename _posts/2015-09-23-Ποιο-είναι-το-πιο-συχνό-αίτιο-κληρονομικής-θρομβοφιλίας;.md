---
layout: post
title: "Ποιο είναι το πιο συχνό αίτιο κληρονομικής θρομβοφιλίας;"
date:   2015-09-23 16:01:20 +0300
categories: ['Θρομβοφιλία']
author: Θεώνη Κανελλοπούλου
---

Είναι η μετάλλαξη στον παράγοντα πήξης V "Leiden".
<!--break-->

Εάν κληρονομηθεί από τον ένα γονιό είναι ετεροζυγωτία, ενώ κι από τους δύο ομοζυγωτία.

Η συχνότητα στον πληθυσμό είναι 7-8%, ενώ στο σύνολο των ασθενών με θρόμβωση έως 20%.

**Οι περισσότεροι άνθρωποι που έχουν την παραπάνω μετάλλαξη δε θα παρουσιάσουν κανένα επεισόδιο θρόμβωσης.** Ωστόσο, η συνύπαρξη άλλων παραγόντων θρομβοφιλίας αυξάνει τον κίνδυνο.Η ετεροζυγωτία V-Leiden θεωρείται ήπιος παράγοντας θρομβοφιλίας, ενώ η ομοζυγωτία ισχυρός αφού ο κίνδυνος στην τελευταία περίπτωση για θρόμβωση αυξάνει κατά 80 φορές.Ωστόσο, η ομοζυγωτία είναι αρκετά σπάνια.

Επομένως, όσοι έχουν τον παραπάνω κληρονομικό παράγοντα θρομβοφιλίας πρέπει να παρακολουθούνται από αιματολόγο ώστε να έχουν σωστή καθοδήγηση για πρόληψη και έγκαιρη διάγνωση θρομβωτικών επεισοδίων, ειδικά σε καταστάσεις υψηλού κινδύνου.

