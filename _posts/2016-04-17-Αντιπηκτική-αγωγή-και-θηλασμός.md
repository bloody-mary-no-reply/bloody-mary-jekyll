---
layout: post
title: "Αντιπηκτική αγωγή και θηλασμός"
date:   2016-04-17 08:29:27 +0300
categories: ['Εγκυμοσύνη']
author: Θεώνη Κανελλοπούλου
---

Οι γυναίκες που λαμβάνουν αντιπηκτική αγωγή στην κύηση είτε σε θεραπευτική είτε σε προφυλακτική δόση πρέπει να συνεχίσουν την αγωγή τους και στη λοχεία επειδή ο κίνδυνος εκδήλωσης θρομβοεμβολικής νόσου είναι μεγάλος.
<!--break-->

Η αντιπηκτική αγωγή που έχει τη μεγαλύτερη ασφάλεια σε ό,τι αφορά την ανάπτυξη του εμβρύου είναι η αγωγή με χαμηλού μοριακού βάρους ηπαρίνη (εμπορικά σκευάσματα στην Ελλάδα Clexane, Innohep, Ivor κ.ά.). H ίδια αγωγή μπορεί να συνεχιστεί με ασφάλεια και στη λοχεία και η μητέρα μπορεί να θηλάζει το μωρό της διότι σε μελέτες έχει αναδειχθεί ότι δεν εκκρίνεται στο μητρικό γάλα η παραπάνω ουσία.

Τα κουμαρινικά αντιπηκτικά από το στόμα (πχ. Sintron, Panwarfin) μπορούν επίσης να δίνονται σε θηλάζουσες μητέρες αφού έχει φανεί ότι δεν απεκκρίνονται στο γάλα και μωρά των οποίων οι μητέρες ελάμβαναν την παραπάνω αντιπηκτική αγωγή δεν εκδήλωσαν εκδηλώσεις ανεπάρκειας βιταμίνης Κ.

Σχετικά με τα νεότερα αντιπηκτικά από τους στόματος (εμπορικά σκευάσματα Xarelto, Eliquis, Pradaxa) ή παρεντερικά (Arixtra) δεν υπάρχουν αρκετά δεδομένα ασφαλείας για το θηλασμό και οι μητέρες που είναι απαραίτητο να κάνουν τη συγκεκριμένη αγωγή πρέπει να αποφεύγουν το θηλασμό.

