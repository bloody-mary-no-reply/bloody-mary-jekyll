---
layout: post
title: "Πότε πρέπει να γίνει διερεύνηση για αντιφωσφολιπιδικό σύνδρομο;Ποιες εξετάσεις χρειάζονται;"
date:   2015-07-29 14:13:19 +0300
categories: ['Θρομβοφιλία']
author: Θεώνη Κανελλοπούλου
---

Το αντιφωσφολιπιδικό σύνδρομο είναι ένα νόσημα που σχετίζεται με θρομβώσεις (αρτηριακές - φλεβικές) και/ή με επιπλοκές της κύησης και καθέξιν αποβολές. Μπορεί να είναι πρωτοπαθές νόσημα ή δευτεροπαθές στα πλαίσια άλλων αυτοάνοσων νοσημάτων (πχ. Συστηματικός Ερυθυματώδης Λύκος). Χαρακτηριστικά οι ασθενείς εμφανίζουν επαναλαμβανόμενες φλεβικές θρομβώσεις (ακόμα και υπό αντιπηκτική αγωγή σε θεραπευτική δόση), εγκεφαλικά επεισόδια σε νεαρή ηλικία και οι γυναίκες καθέξιν αποβολές 1ου τριμήνου.
<!--break-->

Υπάρχουν κλινικά και εργαστηριακά ευρήματα και για να τεθεί η διάγνωση πρέπει να συνυπάρχει τουλάχιστον ένα κλινικό και ένα εργαστηριακό κριτήριο

**ΚΛΙΝΙΚΑ ΚΡΙΤΗΡΙΑ**

- Αγγειακές θρομβώσεις (ένα ή περισσότερα επεισόδια, σε φλέβες ή αρτηρίες, σε μεγάλα ή μικρά αγγεία)
- Νοσηρότητα της κύησης (πρόωροι τοκετοί λόγω προεκλαμψίας ή ανεπάρκειας κυκλοφορίας του πλακούντα, ανεξήγητοι θάνατοι εμβρύου \>10 εβδομάδες, καθέξιν αποβολές πρώτου τριμήνου

**ΕΡΓΑΣΤΗΡΙΑΚΑ ΚΡΙΤΗΡΙΑ**

    - Αντιφωσφολιπιδικά αντισώματα IgG και/ή IgM έναντι καρδιολιπίνης (ACA) και β2-γλυκοπρωτεΐνης (β2-GPI) σε μεσοδιάστημα τουλάχιστον 6 εβδομάδων
    - Αντιπηκτικά του λύκου (LA) σε 2 ή περισσότερους ελέγχους σε μεσοδιάστημα τουλάχιστον 6 εβδομάδων
