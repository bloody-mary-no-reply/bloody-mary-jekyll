---
layout: post
title: "Εξαγωγή δοντιού σε ασθενείς που λαμβάνουν Sintrom"
date:   2016-04-29 13:25:34 +0300
categories: ['Αντιπηκτική Αγωγή']
author: Θεώνη Κανελλοπούλου
---

Γενικά θεωρείται ασφαλής η εξαγωγή δοντιού εφόσον το INR είναι εντός θεραπευτικών ορίων (2-3.5) και ο βαθμός δυσκολίας εξαγωγής είναι μικρός. Απαραίτητη είναι η εφαρμογή τοπικών μέτρων αιμόστασης.
<!--break-->

Παρόλα αυτά, ειδικά όταν η εξαγωγή γίνεται σε συνθήκες ιδιωτικού ιατρείου για μεγαλύτερη ασφάλεια προτιμάται η αντιπηκτική αγωγή την ημέρα της επέμβασης να διατηρείται σε επίπεδα με **INR\<2**.

Γενικές οδηγίες που έχουν ως αποτέλεσμα μείωση κινδύνου αιμορραγίας είναι οι παρακάτω:

 Μέτρηση INR την προηγούμενη ημέρα της εξαγωγής: - Εάν INR\>3.5 αναβολή έως το INR να είναι εντός θεραπευτικών ορίων
- Εάν ΙΝR\>2 τότε οδηγία για γεύμα με άφθονα λαχανικά πλούσια σε βιταμίνη Κ (πχ. Σπανάκι, Μαρούλι) ή παράλειψη της δόσης Sintrom
- Εάν INR\<2 κατά προτίμηση εξαγωγή την ίδια ημέρα της εξέτασης ή λήψη μικρής δόσης Sintrom για τον κίνδυνο θρομβώσεων από την ήδη υπάρχουσα υποθεραπευτική δόση
- Εφαρμογή τοπικών αιμοστατικων μέτρων και εφόσον δεν υπάρχει αιμορραγία επανέναρξη Sintrom 4-6 ώρες μετά την επέμβαση 

Σε ασθενείς με υψηλό κίνδυνο εκδήλωσης θρομβοεμβολικής νόσου (πχ. αντιφωσφολιπιδικό σύνδρομο, επαναλαμβανόμενες θρομβώσεις παρά την αντιπηκτική αγωγή, μεταλλική βαλβίδα μιτροειδούς) ή όταν η εξαγωγή αφορά έγκλειστο δόντι ή είναι μεγάλης δυσκολίας τότε η καλύτερη προσέγγιση είναι διακοπή Sintrom δύο ημέρες πριν και έναρξη ηπαρίνης χαμηλού μοριακού βάρους. Η ηπαρίνη θα συνεχιστεί και τις επόμενες ημέρες της εξαγωγής, παράλληλα με Sintrom, ώστε να επιτευχθούν και πάλι θεραπευτικά όρια INR.

