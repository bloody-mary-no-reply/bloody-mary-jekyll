---
layout: post
title: "Φυσιολογική αναιμία της κύησης"
date:   2015-02-08 10:49:50 +0300
categories: ['Εγκυμοσύνη']
author: Θεώνη Κανελλοπούλου
---

Η φυσιολογική κύηση σχετίζεται με μέτρια μείωση των επιπέδων της αιμοσφαιρίνης "φυσιολογική αναιμία της κύησης" ή "αναιμία εξ αραιώσεως". Η μείωση οφείλεται σε αύξηση του όγκου του πλάσματος παρά την παράλληλη αύξηση της ερυθροκυτταρικής μάζας. Η μεγαλύτερη δυσαναλογία μεταξύ του ρυθμού με τον οποίο το πλάσμα και τα ερυθρά προστίθενται στη μητρική κυκλοφορία συμβαίνει κατά το όψιμο δεύτερο και το πρώιμο τρίτο τρίμηνο. Πλησιάζοντας στο τέλος, η συγκέντρωση αιμοσφαιρίνης αυξάνει λόγω της διακοπής της αύξησης του όγκου του πλάσματος ενώ συνεχίζει να αυξάνει η μάζα της αιμοσφαιρίνης.
<!--break-->

Αν και είναι δύσκολο η αναιμία της κύησης να εκφραστεί με έναν ορισμό, με δεδομένο τις διαφοροποίησεις της αιμοσφαιρίνης μεταξύ των φυλών, και την αυξημένη συχνότητα λήψης σιδήρου στις ανεπτυγμένες χώρες, ο Παγκόσμιος Οργανισμός Υγείας [World Health Organization (WHO)] καθορίζει τιμή αναιμίας στις εγκύους επίπεδα Hb\<11.0 g/dL (11 g/dL) ή Ht\<6.83 mmol/L ή 0.33 L/L (33%). Σοβαρή αναιμία κύησης καθορίζεται τιμή Hb\<4.0 g/dL (4 g/dL) και χρειάζεται επείγουσα αντιμετώπιση. Γυναίκες με τιμές Hb κάτω από τα παραπάνω όρια πρέπει να διερευνηθούν περαιτέρω(γενική αίματος, μελέτη επιχρίσματος αίματος, τιμή δικτυοερυθροκυττάρων, σίδηρος ορού/σιδηροδεσμευτική ικανότητα, φερριτίνη). Αν η εκτίμηση είναι αρνητική, τιμή Hb\<10 g/dL μπορεί να είναι στα πλαίσια φυσιολογικής αναιμίας της κύησης αφού πλήθος άλλων παραγόντων επηρεάζουν τις φυσιολογικές τιμές σε κάθε άτομο ξεχωριστά.

