---
layout: post
title: "Πότε είναι η σωστή χρονική στιγμή να γίνεται ο έλεγχος θρομβοφιλίας;"
date:   2014-11-06 09:20:31 +0300
categories: ['Θρομβοφιλία']
author: Θεώνη Κανελλοπούλου
---

Στην οξεία θρόμβωση τα επίπεδα της αντιθρομβίνης και των πρωτεϊνών C και S μπορεί προσωρινά να μειωθούν, ενώ τα επίπεδα του ινωδογόνου και του παράγοντα VIII να αυξηθούν γιατί δρουν ως πρωτεΐνες οξείας φάσης. Γι΄αυτό καλύτερα είναι να καθυστερεί ο έλεγχος το λιγότερο κατά 6 εβδομάδες.
<!--break-->

Η χορήγηση ηπαρίνης μπορεί επίσης να μειώσει τα επίπεδα της αντιθρομβίνης και να επηρεάσει τις πηξιολογικές μεθόδους ανίχνευσης αντιπηκτικών του λύκου, ενώ η χορήγηση κουμαρινικών μειώνει τους εξαρτώμενους από τη βιταμίνη Κ παράγοντες (πρωτεΐνες C και S). Εάν η προσωρινή διακοπή των αντιπηκτικών δεν είναι εφικτή τότε πρέπει να αντικατασταθούν τα κουμαρινικά με ηπαρίνη για να ελεγχθούν οι πρωτεΐνες C και S και ειδικά για την πρωτεΐνη S θεωρείται απαραίτητη η αποχή από τα κουμαρινικά για 4-6 εβδομάδες!

Ο έλεγχος για μεταλλαγές όπως παράγοντα V Leiden και προθρομβίνης G20210A μπορεί να γίνει οποιαδήποτε στιγμή αφού είναι μοριακή εξέταση DNA και δεν επηρεάζεται από την αντιπηκτική αγωγή.

