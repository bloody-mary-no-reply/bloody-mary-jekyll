---
layout: post
title: "Ποια γυναίκα με αποβολές πρέπει να ελεγχθεί για θρομβοφιλία;"
date:   2014-11-06 09:25:59 +0300
categories: ['Εγκυμοσύνη']
author: Θεώνη Κανελλοπούλου
---

Είναι συχνό φαινόμενο γυναίκες με την πρώτη αποβολή να υποβάλλονται σε πλήρη έλεγχο θρομβοφιλίας με αποτελέσματα συχνά να βρίσκονται θετικά αποτελέσματα που δε σχετίζονταν με την αποβολή, να δημιουργείται άγχος στις επόμενες κυήσεις και ιδιαίτερη πίεση στους μαιευτήρες ή αιματολόγους για συνταγογράφηση αντιπηκτικής αγωγής στις επόμενες κυήσεις.
<!--break-->

Η αυτόματη αποβολή είναι ένα εξαιρετικά συχνό φαινόμενο και υπολογίζεται ότι σε ένα ποσοστό έως 15% όλες οι κλινικά διαπιστωμένες κυήσεις καταλήγουν σε αποβολή ενώ πολλοί περισσότερες πριν ακόμα αναγνωριστούν με αποτέλεσμα να θεωρείται ότι μόνο μία στις τρεις συλλήψεις θα καταλήξει σε γέννηση του εμβρύου.

Οι γυναίκες με αποβολές που πρέπει να ελεγχθούν για θρομβοφιλία είναι όσες έχουν καθέξιν αποβολές σύμφωνα με τον παρακάτω ορισμό: Καθέξιν αποβολές ορίζονται 3 διαδοχικές αποβολές πριν τις 20 εβδομάδες από την τελευταία περίοδο της γυναίκας και δεδομένα από επιδημιολογικές μελέτες υπολογίζουν ότι 1 έως 2% των γυναικών θα αντιμετωπίσει τη συγκεκριμένη κατάσταση.

